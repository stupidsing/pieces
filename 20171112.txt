2017-11-12

談少少免費娛樂。

近數月在機場工作，返工放工有大段車程，放工跑步之餘，也不斷出入東涌圖書館。一路借，一路睇，成日食飯都迷住，書痴一個。週六就去九龍中央或者油麻地，週日間中去大會堂，行路或者踩單車去，或者坐小輪，幾蚊消磨一個下晝。八個借書限額長滿，時常要煩未睇晒係咪還，好似玩交易咁。（如果手頭本本都正又咁岩見到好書真係好頭痛。）中文書多人借，英文的超新凈，唔洗錢有新書睇，差在睇完還左就忘掉大半內容，但總算留下一層印象。人近中年自不免迷失，運動都不能過多，再加上家中古老石山和老作家的影響（學術派），閱讀大抵會是一生的興趣。通識跟謀生有一定影響，我信的，最少增強基本面分析。

可能係殖民地影響，館中頗多 Oxford Press, 大本裝的內容很有保證－－假如你喜歡學術的話。細本的 very short introductions 就有點參差，有些太難明，講分子生物的列一大堆 procedures, 不太適合外行。（內行就大抵不用 introduction.）

普通的唔講，列一列覺得好好睇的。

Edwin Battistella, Sorry About That: The Language of Public Apology.
一系列有關道歉的古人小故事，一睇就好難停，加上作者從語言學作分析，可謂又食又拎。

Scott Samuelson, The Deepest Human Life: An Introduction to Philosophy for Everyone.
康德的大作我諗呢一世都未必睇得明，唯有睇入門版。呢本獲獎書，係用教書、生活的例子去講西方哲學，精彩係語言的運用，睇落好有溫暖的感覺。

Richard Thaler, Misbehaving.
睇到半路就係新聞見到佢得左諾獎，覺得好抵。

Ed Thorp, ???

Paul Wilmott, Frequently Asked Questions in Quantitative Finance.

Michael Sipser, Introduction to the Theory of Computation.

Fred Schwed Jr., Where are the Customers' Yachts.

Brian Barder, What Diplomats Do: The Life and Work of Diplomats.
